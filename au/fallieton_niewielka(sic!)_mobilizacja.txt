262

26 października 2018, 7:01 (Adam)

Fallieton Niewielka(sic!) mobilizacja

Każdy chyba z tu zgromadzonych miał kiedyś taką sytuację. I nie chodzi w
gruncie rzeczy o sytuację, a zjawisko, czy może odczucie, które tej
sytuacji towarzyszy, które jest w sytuacji tej praprzyczyną i
jednocześnie skutkiem, domykając błędny cykl erekcji. Tak, erekcja,
przysłowiowe stanięcie, powstanie w gaciach na widok przysłowiowej córki
historyka, bo właśnie o erekcję się tu rozchodzi. Przechodząc do klu: od
pokoleń, wieków nawet całych, młodych żaków gnębiła przypadłość erekcji
w trakcie lekcji. Przypadłość ta ma jedną właściwą sobie cechę:
przytrafia się zawsze i bez wyjątku w najmniej odpowiednim momencie.
Tutaj każdy wizualizuje sobie sytuację członka w stanie pełnej gotowości
i okazałości wystawionego na publiczny widok w czasie odpowiedzi przy
tablicy. Jest to jednak jeden z lepszych wariantów! Co dopiero dostać
wzwodu w trakcie minuty ciszy? Albo rekolekcji? Czy też w ścisku
nieodzownym komunikacji miejskiej? Fenomen ten wykracza bowiem poza próg
klasy, tak jak objętość członka pobudzonego wykracza poza ramy nań
przeznaczone w kroju spodni dżins. Albowiem takiej erekcji towarzyszy
nie tylko ryzyko ośmieszenia i zgorszenia społecznego, ale również
poczucie nieczystości i obrzydzenia samym sobą. Nasuwa się więc pytanie:
jak z tym walczyć? Na to pytanie odpowiem nie wprost: walczyć z
przyczyną ni jak, aczkolwiek objawy można niwelować z wcale zadowalającą
skutecznością, tak jak robią to kobiety. W całej bowiem historii
edukacji nie zanotowano wzwodu członka płci żeńskiej, co świadczy o
maestrii z jaką falliczne wybryki maskują nasze matki, siostry, córki.
Kobiety może i nie puszczają gazów, może i nie defekują, ale co jak co:
baba też chłop, czasem i jej chuj stanie!
