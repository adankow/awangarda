413

4 listopada 2021, 11:16 (Ignacy)

Liczby spierdolone

(...) Mamy więc liczby rzeczywiste zamykające się zaledwie na jednej osi
idącej od -∞ do +∞, jak również liczby nierzeczywiste, które wymykają
się poza ten schemat, i tak na przykład liczby zespolone przedstawiamy
już nie w jednym wymiarze (oś liniowa), ale w dwóch (układ
współrzędnych). Każda taka liczba zespolona ma swoje miejsce na
płaszczyźnie i na przykład liczba 7+3i będzie położona w tym punkcie
układu współrzędnych, w którym x=7 (jest to rzeczywista część tej
liczby), natomiast y=3 (część nierzeczywista). "i" w takim zapisie
oznacza √-1, co w zbiorze liczb rzeczywistych nie miałoby żadnego sensu,
ale to nie pierwszy taki przypadek. W liczbach zespolonych bowiem taki
przykładowy pierwiastek czwartego stopnia z 1 ma wcale nie jedno
rozwiązanie, ale aż cztery (sic!) i są to {1,i,-1,-i}. Wejdźmy jednak
jeszcze głębiej w te nieoczywistości. Tak jak liczby rzeczywiste
zawierają się na jednej osi, a zespolone na płaszczyźnie, tak już
kwaterniony są kompletnie trójwymiarowe. Dzięki temu możemy zauważyć
pewną zależność, pozwolę sobie powiedzieć "dokładania kolejnych
wymiarów" do naszego spektrum. I właśnie dlatego prezentuję państwu
dzisiaj moje nowe odkrycie, zbiór liczb zawierających się w zbiorze
liczb nieoczywistych, nazwałem je - liczby spierdolone! Zawierają się
one aż w 7 wymiarach! Skąd, spytacie, znajomość tak wielu wymiarów?
Otóż, wielu z was pewnie sądzi, że czwartym wymiarem po długości,
wysokości i szerokości jest czas. Nic bardziej mylnego! Przy tworzeniu
liczb spierdolonych posłużyłem się ostatnimi odkryciami naukowców z kina
7D w Międzyzdrojach. Według ich rewolucyjnych badań czwarty wymiar to
wcale nie czas, ale bryza wody! Idąc dalej mamy piąty, szósty i siódmy
wymiar, którymi kolejno są bąbelki, smyranie po nogach oraz dotyk na
plecach i w siedzisku! Liczby spierdolone istnieją w przestrzeni
wszystkich tych siedmiu wymiarów! Czy to nie wspaniałe?! Od czego więc
by tu zacząć...? Może od tego prostego równania, które stworzyłem za
pomocą liczb spierdolonych. Jest ono uproszczoną wersją leku na raka i
brzmi mniej więcej, jakoś tak:
cos(π/n)×[hop(n^k)/|∆|•√-cmok(144000)+[💦]•([🌊]/sin[💧])]•~k' gdzie k'
jest ciągiem n-tego stopnia (dla którego bąbelki są równe 7 przy
zachowaniu pierwszego prawa Bryzy Wody) wypierwiastkowanym przez ctg
argumentu x dla wartości funkcji cyklometrycznej siedziska przeciętnego
konsumenta elektronicznej rozrywki o wzorze... Kurwa zapomniałem... No,
w każdym razie, jak widać na tym przypadku, użyteczność liczb
spierdolonych jest niepodważalna. Od początku kiedy czytają państwo ten
tekst mogą wyczuć państwo delikatne kropelki porannej bryzy na swoim
siedzisku oraz plecach, a także czułe smyranie po nogach, wiedzą więc
państwo, że to co tu prezentuję to nie żadna ściema! Liczby spierdolone
są jak samo spierdolenie się - odważne, ale i niezaprzeczalne! (...)
