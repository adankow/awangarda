452

6 maja 2022, 21:10 (Franek)

Testament Poety

Wyruszam na wyprawę do Bangkoku. Chcę spisać swą wolę gdyby przyszło mi
umrzeć w długiej podróży. Tak jak na tych tabliczkach i woskach zostało
zapisane, tak ja daję, tak zapisuję, tak oświadczam, toteż wy Kwiryci
dajcie mi świadectwo. Po śmierci mojej dziedzicem moim niech będzie
Franciszek Chmurzyński, Adam z rodu Dankowiakowskich i Kacper Paszczyk
po 1/3. Niech Franciszek weźmie uprzednio telefon, a Adam laptopa. Niech
wydziedziczony będzie ktokolwiek zrodzi mi się synem lub córką i niech
wszyscy inni będą wydziedziczeni. Janowi - memu ojcu zapisuję 1000
sescersów. Również matce i siostrze zapisuję po 750 sescersów a memu
bratu zapisuję moje słuchawki w użytkowanie - niech służą mu dobrze.
Marcelemu Bachcie zaś zapisuję pół paczki makaronu, jakie pozostawił mi
mój krakowski współlokator Łukasz Ełborodo. Niech dziedzice moi będą
zobowiązani jakby zasiedzeniem do dania bratu Władkowi i siostrom
dostępu do mojego konta na Steamie i stworzonych przeze mnie gier
planszowych.

Ktokolwiek odziedziczy telefon mój i laptopa, tego proszę i jego wierze
powierzam, by po śmierci mojej wyczyścił nań historię przeglądania, a
zapisane w pamięci dzieła filmowe i wiersze pozostawi Awangardzie, zaś
kawałki muzyczne upubliczni na YouTube pod moim nazwiskiem. Proszę was
Pawle Bojarski, Weroniko Ramus i Sal Smolny i domagam się od was oraz
polecam waszej wierze, abyście jak tylko będziecie mogli po mojej
śmierci nie odbierali mi członkostwa w Kole Naukowym Epicentrum
Uniwersytetu Jagiellońskiego pod pretekstem punktu "d" ustępu 6
regulaminu koła.

Gdybym pozostawił jeszcze jakieś rozporządzenie napisane moją ręka lub w
jakikolwiek sposób, chcę by było ważne.

Podpis: Ignacy Pstrągowski
