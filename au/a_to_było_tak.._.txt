455

19 maja 2022, 13:10 (Ignacy)

A to było tak…

Siała baba mak

Nie wiedziała jak

Skoro siała to wiedziała

Chuj jej więc na smak

Po cóż baba okłamała?

Co ona osiągnąć chciała?

Zwal na dziada, nie pomaga

Choć pomoc być miała

Jak to było, dziadzie?

Kradłeś gruszki w sadzie

Co zrywałeś to zjadałeś

Schowaj się w szufladzie!

Taki wstyd, taki wstyd!

Zjadłeś jeszcze dziesięć fig!

Baba sieje, ty się śmiejesz

Idź jej pomóc w mig!

Co za durne małżeństwo

Od lat przecież wspólnie kręcą

Jedno kłamie, drugie kradnie

Co za odszczepieństwo!

Gdyby nie te kłamstwa baby

Dziad nie wyszedł by z szuflady

Baba kłamie, to on wstaje

Idzie niszczyć sady

A podatki oni płacą?

Gardzą wszak uczciwą pracą

Narkomani, spójrzcie sami

Makiem się bogacą

Baba sieje makiem gęsto

Ale co to jest za męstwo?

Co po maku, kiedy w strachu

Żyje społeczeństwo?

Listy gończe rozwieszone

Trzeba gruszki wziąć w obronę

Pięć lat głodu i zachodu

Sady wyniszczone

Kiedyś może złapią dziada

Kiedy baba się wygada

Dziada skują, aresztują

W celi trzymać gada!

Myślę, roboty społeczne

Byłyby dość pożyteczne

Siać ma baba, a dla dziada

Dać roboty ręczne

Lecz niestety jak na razie

Wciąż grasuje dziad po sadzie

Baba kłamie, serca łamie

Pokotem mak kładzie
