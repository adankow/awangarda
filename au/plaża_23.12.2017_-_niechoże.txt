130

23 grudnia 2017, 21:25 (Franek)

Plaża 23.12.2017 - Niechoże

Szedłem wąską ścieżką z popękanych betonowych płytek. Było ciemno, ale
stare latarnie rozświetlały mi drogę wiązkami żółtego światła. Ścieżka
wiodła przez las. Stare ogromne sosny dawały mi schronienie przed
wiatrem. Po paru zakrętach wyszedłem na plażę. Ogromny podmuch silnego
wiatru niosącego wodę ze spienionych fal i drobny piasek uderzył w mą
twarz. Zdecydowałem założyć kaptur. Światło latarni dawno znikło, sosny
z resztą też. Otoczyła mnie ciemność przerywana co jakiś czas potężną
lampą latarnii morskiej prowadzącą statki do portu. Miejsce starych
betonowych płytek zajął pofalowany przez wiatr piasek. Gdy moje oczy
przywykły do mroku ujrzałem szeroką plażę. Była ona mi znana z
dzieciństwa, kiedy to skakałem wśród parawanów i opalających się w
rażącym słońcu ludzi. Teraz wyglądała zupełnie inaczej. Prócz mnie nie
było tu nikogo. Szum rozbijających się o brzeg fal był głośniejszy od
samolotu, a w powietrzu unosił się silny zapach jodu. Daleki horyzont na
którym niebo łączyło się z morzem zastępowała nieprzenikniona ciemność
zdająca się pożerać łunę bijącą od niewielkiego nadmorskiego miasteczka
położonego po drugiej stronie lasu. Był to fascynujący widok, który
zapierał dech w piersi. Nie zważając na brak rękawiczek wyjąłem telefon
i począłem robić zdjęcia, które... cóż, nie uchwyciły nic prócz
ciemności. Równie dobrze mógłbym zrobić je w kieszeni. Postanowiłem
przejść się w stronę odległej latarni, ale wiatr był zbyt silny i
poszedłem w przeciwnym kierunku, co później okazało się złą decyzją,
gdyż miałem kłopoty z powrotem do owej wąskiej ścieżki z popękanych
betonowych płytek oświetlonej żółtym światłem starych latarni.

Wyciągnąłem fagot i kobietę z worka tachanego przeze mnie na plecach
