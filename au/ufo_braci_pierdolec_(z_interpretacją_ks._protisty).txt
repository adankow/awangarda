146

4 stycznia 2018, 22:23 (Ignacy)

UFO braci Pierdolec (z interpretacją ks. Protisty)

Wołoł z ambony

Ksiądz w kościele

Ze niewolno ze nie wolno

Robić w niedziele

Ale Jagusia

mondrolom była

I że z tego co ksiądz godoł

Nic nie robiła

Posyła ukopaj

Wiadro ziymnioków

A tu leci, a tu leci

UFO z obłoków

Podesła Jaguś

Blizyj ku niymu

I do dzisioj nie pamiynto

Co dała jymu

Tak wojowali

Tak wywijali

Ze małego ufoludka

Wymajstrowali

Po co się Jaguś

Z nim zodowała

Teraz zielone dziecysko

Bedzies chowała

Wiersz stworzony przez słynnych na cały świat braci może na pierwszy
rzut oka wydawać się nieco kontrowersyjny. W końcu góralska gwara
potrafi czasem doprowadzić do nieporozumień, tak jak w zakopiańskiej
piosence ludowej pt. "Wydupcyli, wydupcyli", w której to owe
"wydupcenie" pojmowane jest zazwyczaj jako "uprawianie miłości
cielesnej", podczas gdy prawdziwy sens jest zupełnie inny. Zajmijmy się
etymologią tego słowa, by raz na zawsze zakończyć dysputy na jego temat,
a przy okazji potwierdzić rzuconą przeze mnie tezę. Przy pomocy
sosnowieckiego kamienia z Minety mój zespół przetłumaczył słowo
"wydupcyć" na polskie "wydupczyć" (w tym miejscu znowu szczególnie
chciałbym podziękować ks. Jerzemu Nibynóżce). Zaś rdzeń tego słowa to
"dupa", czyli wulgarna "pupa".

W tym momencie pragnąłbym ostrzec co wrażliwszych czytelników, że
poniżej będą padać bardzo wulgarne i skrajnie erotyczne stwierdzenia,
zalecam więc pominięcie tego fragmentu, jeśli obejdą się Państwo bez
udowodnienia z mojej strony, że mam rację.

Kobieta (samica człowieka) jak wiadomo posiada dwie dziury w swej tylnej
części ciała. Jedną z nich nazywamy "dziurą błogosławieństwa" (w
seminarium była to po prostu "cipa" lub wymiennie "pizda"), zaś drugą
"dziurą nieczystości". I właśnie dziura nieczystości jest wulgarnie
nazywana "dupą". Wobec tego w słowie "wydupcyć" mamy do czynienia z tą
drugą dziurą, ściśle związaną TYLKO z wydalaniem. Nie bierzemy tu pod
uwagę skrajnych zboczeń zwanych "seksem analnym", a więc miłość nie ma
tu nic do rzeczy. Wobec tego "dupcyli" oznacza po prostu tyle co "robili
kupę", a "wydupcyli", to samo co "wyrobili (jej) kupę".

Przepraszam Państwa, że tak bardzo zszedłem z tematu, ale musiałem
udowodnić słuszność mojej tezy. Przy okazji doszliśmy też do wniosku, że
górale to bardzo prości ludzie. Za swymi chytrymi, trudnymi do
rozszyfrowania wyrażeniami, kryją jedynie proste, nieco wulgarne treści.
Zaś dzięki temu wnioskowi możemy snuć dalsze:

1. Bracia Golec są prawdziwymi góralami = są prości i wulgarni

ALBO

2. Bracia Golec nie są prawdziwymi góralami = są oszustami i krętaczami

Żaden z tych wniosków (chociaż się one wykluczają) nie stawia braci w
dobrym świetle, prawda? No cóż, prawda potrafi boleć. Przyjmijmy jednak,
że to punkt nr. 1 jest prawdziwy, żeby nie zostać pozwanym.

Ale zajmijmy się wreszcie samym wierszem. Zawsze przed interpretacją
każdej osobnej strofy podawać będę jej wersję przetłumaczoną przez mój
zespół, by nie musieli Państwo łamać sobie głowy na góralskim szyfrze.

Strofa pierwsza

Wołał z ambony

Ksiądz w kościele

Że nie wolno

Robić w niedzielę

W tej strofie zaznajomiani jesteśmy z postacią księdza w kościele, który
woła z ambony, że nie wolno robić w niedzielę. W tym momencie zapytają
pewnie Państwo "ale jak to "robić w niedzielę", cóż to może oznaczać?".
Już spieszę z pomocą. Od czego pochodzi bezokolicznik "robić"? Od
"roboty" rzecz jasna. Wobec tego według tego księdza nie wolno
posługiwać się szeroko rozumianą "robotyką", czyli po prostu
"urządzeniami technologicznymi". Niedziela nie jest czasem na
technologię, tylko na teologię.

Strofa druga

Ale Jagusia

mądralą była

I że z tego co ksiądz gadał

Nic nie robiła

W tym miejscu bracia Golec wprowadzają główną bohaterkę, Jagusię. Co do
samego imienia oczywiście można mieć zażalenia. Nie wiadomo skąd w ogóle
pochodzi. Jeden z internautów zaproponował, jakoby był to skrót od
leśnego imienia Jagody, jednak razem z moim zespołem wykpiliśmy go,
ponieważ, sami Państwo przyznają, takie rozwiązanie jest śmiechu warte.
Zamiast tego wpadliśmy na pomysł, że Jagusia jest połączeniem dwóch
zwierząt, jaguara i strusia. Na razie jest to najtrafniejsza geneza
imienia, więc jej się trzymajmy. Swoją drogą, ciekawe co się musiało
zadziać w głowie góralów, by wymyślili coś tak niedorzecznego. Ale
dobrze, nie wymagajmy za dużo od prostych górali. Swoją drogą, Fabryka
Golec sp. z.o.o. gdybyście kiedyś potrzebowali kolejnych imion, to
proszę: Jelemu, Kozalik, Sowca i Zimorodłoń.

Strofa trzecia

Poszła wykopać

Wiadro ziemniaków

A tu leci, a tu leci

UFO z obłoków

W tej strofie objawia się też góralskie lenistwo. Podczas gdy w innych
rejonach Polski chłopi harują i własnymi rękami zbierają ziemniaki,
Jagusia wykopuje od razu całe wiadro. Czy to nie dzięki jakimś
technologicznym pomocom, zakazanych przez księdza? Bardzo możliwe,
szczególnie gdy spojrzymy na poprzednią zwrotkę, w której to jest
napisane, że główna bohaterka nie usłuchała księdza.

Druga część naszej trzeciej strofy objawia inne ciekawe zjawisko, a
mianowicie, nadlot UFO (statku kosmitów). Proszę, proszę. Najwyraźniej
przez to, że Jagusia użyła technologii w niedzielę, nadleciała do niej z
kosmosu obca rasa, technologicznie sprawniejsza od Ziemian.

Strofa czwarta

Podeszła Jaguś

Bliżej ku niemu

I do dzisiaj nie pamięta

Co dała jemu

Po prostu przemilczę rymy jakie się pojawiają w tej zwrotce. Niemu -
jemu, naprawdę? Od zawsze wiedziałem, że górale nie są zbyt
inteligentni, ale żeby aż tak? Ale dobrze, skupmy się na treści, którą
można streścić: "Podeszła do UFO i dalej nie wiadomo co". Świetnie,
świetna historia.

Strofa piąta

Tak wojowali

Tak wywijali

Że małego ufoludka

Wymajstrowali

Ta część wiersza odnosi się tylko do przybyszów z kosmosu i ich
satanistyczno-erotycznych zwyczajów, które tutaj zostały zastąpione
eufemizmami takimi jak "wojowanie" i "wywijanie". Nie owijając w
bawełnę: przylecieli, zgwałcili rodowitą polkę, spuścili w nią swe
pogańskie nasienie i zostawili z bękartem. Świetnie, panowie Golce,
widzę, że góralski poziom humoru dalej w was żyje. Brawo…

Strofa szósta

Po coś się Jaguś

Z nimi zadawała

Teraz zielone dziecko

Będziesz chowała

Co to ma być?! To jest morał, tak?! Najwyraźniej według braci zgwałcone
kobiety powinny dostać reprymendę za bycie zgwałconymi. Brawo Golce!
Świat schodzi na psy... Imperium wcale się nie rozpadło…

Reasumując, nie tylko ja, ale i cały Kościół Rzymsko-katolicki jesteśmy
skonsternowani tym... tym czymś. Wierszem tego nazwać nie mogę, bo takim
zachowaniem splugawiłbym pamięć Kochanowskiego, Mickiewicza, czy ks.
Twardowskiego. Nie wiem jak bracia Golce mogą budować o sobie taką złą
opinię. I oni chcą zostać uniewinnieni w takich sprawach, jak zabójstwo
Kennedy'ego czy zamach na WTC? Tfu! Dobry chrześcijanin przenigdy nie
powinien nawet ujrzeć tego obrzydliwego tworu góralskich mend znad gór!

#JAK_JA_ICH_KURDEŁEK_NIENAWIDZĘ!

Ksiądz Tomasz Protista
