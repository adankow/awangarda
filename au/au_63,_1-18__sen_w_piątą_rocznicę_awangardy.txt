466

14 listopada 2022, 16:16 (Ignacy)

AU 63, 1-18: Sen w piątą rocznicę Awangardy

1 I ujrzałem: Baranek otworzył pierwszą z siedmiu pieczęci, i oto
wyłonił się jeździec na koniu barwy ognia. 2 W dłoni dzierżył wielki
miecz, twarz jego poraniona była, a wzrok srogi, a imię jego było
"Badass", gdyż był nim w 95 procentach. 3 I dano mu na głowę wieniec i
wyruszył jako zwycięzca by jeszcze zwyciężać. 4 A gdy Baranek otworzył
pieczęć drugą wyłonił się z niej jeździec drugi. 5 I wyszedł koń barwy
kału, a na nim ten, którego imię było "Brudass", a na jego widok synowie
Abrahama zatykali nosy. 6 I wyruszył by siać zarazę i wodę w źródłach
zatruwać. 7 A po nim Baranek otworzył pieczęć trzecią i trzeci jeździec
wyjechał, na koniu maści węgla. 8 A imię jego było "Weakass" i w ręku
trzymał pół litra Soplicy, do której przypięto kartkę "49.99 złotych". 9
I dano mu tuzin kostek masła jeszcze, by sprzedawał je bez żadnej
promocji. 10 A gdy Baranek otworzył pieczęć czwartą, ujrzałem sarnę
trupio bladą, a jeździec na niej oczodoły miał puste, a imię jego było
"Deadass". 11 I dano im [jeźdźcom] władzę, by zabijali mieczem i morem i
głodem i pragnieniem i przez dzikie zwierzęta i przez grę w Tarota. 12 I
otworzył Baranek pieczęć piątą i wyłonił się z niej wielki ptak
niebieski, który raz tylko zaćwierkał, a ćwierk jego zcancelował
wszystkich ludzi na ziemi, tak, że zatrendował hasztag "Dzień Sądu". 13
A gdy otworzył szóstą, ujrzałem Bestię w koszuli w kratkę, która oparła
rękę na mym ramieniu i powiedziała: "Nie chcesz już głosić Ewangelii, a
jednak nadal w nią wierzysz" i zeskoczyła z niebios by w chronicznych
poszukiwaniach znajdywać ostatnich tych, którzy poukrywali się po
grotach, jaskiniach i piwnicach. 14 A wtedy Baranek otworzył pieczęć
siódmą, z której wyszedłem ja sam. 15 A razem ze mną wyszedł uczeń Prawa
i stanął po mojej prawicy a po mojej lewicy stanął pan Magister. 16 I
zrozumiałem, że mam zniszczyć wszystko to co kiedykolwiek stworzyłem,
ogniem spopielić to co zasiałem i sam w nim odrodzić się niczym feniks.
17 I spojrzał na mnie Baranek i skinął głową, a na zbroi Jego wyryty był
napis "Give the best". 18 And I gave my best.
