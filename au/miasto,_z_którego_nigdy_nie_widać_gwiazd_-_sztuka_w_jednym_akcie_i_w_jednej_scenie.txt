421

20 listopada 2021, 11:54 (Ignacy)

Miasto, z którego nigdy nie widać gwiazd - sztuka w jednym akcie i w
jednej scenie

OSOBY:

Narrator

Filozof

Chór

Przechodzień

AKT PIERWSZY

Scena pierwsza

(Scena przedstawia las pełen mgły. Spomiędzy drzew wychodzi Narrator)

NARRATOR

Kraków. Miasto urwisk, kurwisk i złotej pipy. To właśnie w tej
zatraceńczej metropolii spędza swe studenckie lata legenda, która na
zawsze ma zmienić dzieje Ziemii poprzez udowodnienie jej nieistnienia...
"Terra non est", "Habet terram" - to rewolucyjne hasła, które domorosły
filozof wniesie na barykady drugiej połowy XXI wieku. Teraz jednak
jeszcze o tym nie wie. Jego manifest, mający wybudzić ludzkość z eonów
letargu, pozostaje tak, jak dzieło kinematografii MNS, w stanie
głębokiej dupy. Teraz, pod osłoną nocy, nasz bohater wraca z audycji
radiowej, której rozgłośnia w przyszłości zamieni się w jedyną ostoję
niezindoktrynowanej myśli społecznej. Zastanawia się nad kruchością
istnienia, a także tym, ile lat życia odbierze mu mieszkanie w Mieście
Wiecznego Smogu.

(Narrator znika pomiędzy drzewami, z których następnie wychyla się
Filozof. Mężczyzna wychodzi na scenę. Idzie wolno przed siebie z
widocznym bólem na twarzy)

FILOZOF (łapiąc się za serce)

Ach, jak kole! Zaraz tutaj zemrę, na tym właśnie miejscu! Powinienem był
zostać w stolicy, z tamtejszym smogiem byłem już wszak oswojony! Ach!

(Upada na ziemię)

CHÓR

Powinien był zostać w stolicy. Z tamtejszym smogiem był już wszak
oswojony.

FILOZOF

Co pozostawię po sobie? Jakąż spuściznę? Nie mam wszak nic a fabryka
jeszcze nie wybudowana! Och, parszywy losie, czemuż karasz swego syna,
on zawsze był ci wierny! Czym sobie zasłużyłem na takie traktowanie? Czy
to przez moje zbrodnie dokonane pod sztandarami AU?

CHÓR

Czym sobie zasłużył na takie traktowanie? Czy to przez jego zbrodnie
dokonane jeszcze pod sztandarami AU?

FILOZOF

A ty czemu po mnie papugujesz, złośliwy chórze? Czyżbyś był w komitywie
z niecnymi siłami rządzącymi tym miastem?!

CHÓR

*milczy*

FILOZOF (wstając z kolan)

Nic to! Pójdę przed siebie! A nawet jeśli zemrę po drodze, to z czystym
sumieniem, że nie poddałem się tej śmierci łatwo!

(Idzie przed siebie w gęstniejącym coraz bardziej smogu. Nagle
zatrzymuje się)

FILOZOF (mamrocząc do siebie pod nosem)

W którą to teraz stronę...? To było w lewo... A może... w prawo?

(Na jego twarzy maluje się wysiłek, tak jakby starał się przypomnieć
sobie trasę)

FILOZOF (głośno)

Niech to ci kozia trąbka! Przeklęty smog! Zgubiłem drogę do swego
apartamentu chowu studenckiego! I co ja teraz pocznę?! Zupełnie nie wiem
gdzie jestem! A jeszcze na dodatek moje biedne płuca z każdą chwilą
muszą wdychać spalinowe wyziewy! Och, ja nieszczęsny!

(Zatacza się na scenie, po czym kolejny raz upada, pochlipując przy tym)

FILOZOF

I po cóż ja na antenie czyniłem dyskusję o tym artyście, katoliku, geju,
wieśniaku, Rycharskim? Po cóż psioczyłem na mentalne dno w sekcji
komentarzy na portalu Filmweb? Trzeba było zamknąć się w domu i nie
wychodzić! Tlenu wszak zostało mi tam jeszcze na zgoła tydzień! Ach,
straszna ma dola!

CHÓR

W smogu czyjaś sylwetka się pojawia! Co to za persona?

(Filozof podnosi gwałtownie głowę)

FILOZOF (pełen nadziei)

Co też mówisz, chórze? Ktoś tu bieży?

(Przechodzień pojawia się na scenie)

FILOZOF

Kim jesteś, istoto? Czy wskażesz mi drogę? Powiesz gdzie jestem?

PRZECHODZIEŃ

Jesteś na Cipowym Dołku.

FILOZOF (łapie się za głowę)

O ja nieszczęsny! Na Cipowym Dołku znaleźć się w tak młodym wieku i z
taką przyszłością przed sobą! Co ja pocznę?

CHÓR

Co pocznie? Wszak całe życie ma przed sobą!

PRZECHODZIEŃ

Czy pamiętasz, jak oddałeś swą duszę za kawałek bułki drożdżowej?

FILOZOF (jąkając się)

P-pamiętam...

PRZECHODZIEŃ

Powiedziałem ci wtedy, oddając ci drożdżówkę zawiniętą w reklamówkę
foliową, że któregoś dnia, gdy znajdziesz się na Cipowym Dołku, przyjdę
odebrać swoją należność.

FILOZOF (szeptem)

Boże w Trójcy Jedyny, ratuj mnie...

PRZECHODZIEŃ

Co tam mówisz pod nosem?!

FILOZOF

Nic, nic!

PRZECHODZIEŃ

Długo odwlekałeś dzień swej zapłaty. Wiele okazji miałeś by zajrzeć na
Cipowy Dołek, ale nie zrobiłeś tego. Byłeś wszędzie. Na Chujowej Górce.
Na Urwisku-Kurwisku. Na skale co zwie się Skurwysyn. Ale Dołka nigdy nie
odwiedziłeś! Dlatego sam musiałem to... zaaranżować.

FILOZOF

Zostaw mnie, czarcie! Nie oddam ci swej duszy!

PRZECHODZIEŃ

Chciałbyś nadal ulicą życia, iść, co? Ale podjąłeś zgoła inną decyzję
kilka lat temu. Teraz jest już za późno... Brać go!

(Spomiędzy drzew wybiegają pomniejsze diabły i chwytają Filozofa.
Mężczyzna szarpie się, jednak szybko zostaje obezwładniony i związany)

PRZECHODZIEŃ

Myślałeś, że uciekniesz od raz danego słowa, co? Że oszukasz samego
Szatana?!

FILOZOF (kierując oczy ku niebu)

Ratuj mnie, Boże! Wiem, że zgrzeszyłem, ale bądź miłosierny dla swego
sługi!

PRZECHODZIEŃ

Bóg nie usłyszy twych wołań w tym smogu! Twoja dusza jest już moją
własnością! Dusza takiego, ha, zbrodniarskiego poety!

(Diabły chwytają Filozofa i niosą go przez las)

FILOZOF (zastanawiając się)

Poety... poety... Zaraz, zaraz! Nie dostałeś przecież duszy poety!

PRZECHODZIEŃ (wybucha śmiechem)

Jak to nie?

FILOZOF (w nagłym olśnieniu)

Każdy poeta ma duszę kurwy, więc to, co zdobyłeś to nie dusza żadnego
literata, ale zwykłej lafiryndy!

PRZECHODZIEŃ (nagle przestaje się śmiać i marszczy brwi)

O czym ty mówisz, do diabła?!

FILOZOF

Nie masz mojej duszy! Wtedy, tamtego pamiętnego dnia wymieniłeś swoją
bułkę drożdżową wzamian za duszę zwyczajnej kurewki!

PRZECHODZIEŃ (szepcząc wściekle do diabłów)

Do diaska, on ma rację...! To nie jego dusza została sprzedana...

(Patrzy na Filozofa nienawistnie, a z nosa bucha mu para)

PRZECHODZIEŃ

A idź do diabła!

(Znika nagle ze sceny, a pomniejsze diabły rozpierzchają się na
wszystkie strony zostawiając związanego Filozofa samego w środku lasu.
Smog dookoła zanika w szybkim tempie)

FILOZOF (całując ziemię)

Och, już prawie się z tobą żegnałem będąc prowadzony w podziemia
piekielne! Cudem uniknąłem pohańbienia wiecznego!

CHÓR

Oszukać czarta, nie lada to wyzwanie. A jeszcze zarobić na tym darmową
drożdżówkę, to już dopiero!

FILOZOF

Masz rację, chórze, ale czy zezłoszczenie władcy piekieł było tego
warte? No cóż, na przyszły raz będę musiał uważać zadając się z siłami
nieczystymi.

(Filozof, wciąż związany, wyczołguje się za kulisy. Z drzew wychodzi
Narrator)

NARRATOR

Tak oto nasz śmiałek uniknął przykrego losu. W następnych latach wiele
razy odwiedzał jeszcze Cipowy Dołek, jednak nie spotkał już nigdy
żadnego diabła. Oswoił się z krakowskim smogiem, wypuścił do kin MNS,
który następnie omówił na audycji radiowej. A z zarobionych na nim
pieniędzy kupił sobie drożdżówkę i trzy kajzerki. Co jednak z jego
rewolucyjnym manifestem "Habet terram", spytacie? Cóż, to już opowieść
na inną okazję...

(Kurtyna opada)
