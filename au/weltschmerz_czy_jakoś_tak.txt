276

7 listopada 2018, 20:15 (Adam)

Weltschmerz czy jakoś tak

Tęsknię za czasy, gdy matka natchnienie szczodrze poiła mnie ze swych
piersi poezją. Minęły jednak czasy błogiego gaworzenia i radosnych
kwileń, teraz mam zęby i jem mięso, co smakuje jak wióry cynizmu. Moje
myśli nie galopują po przestworzach, moje myśli pracują 3 razy w
tygodniu wieczorem w żabce. Mój umysł nie puszcza już wodzy fantazji, i
nie zapuszcza się na strych pełen staroci z których każdy jest skarbem,
mój umysł kalkuluje i stale liczy czy starczy do 14-go. Teraz jestem
duży. Nie mieszczę się już między linijki tekstu, wpadam w przepaść
wypełnioną neonem, nie zastanawia mnie już co znajduje się za kopułą,
bardziej interesuje mnie czemu marzenia znikają najpierw od dołu na
horyzoncie. Kiedyś byłem dzieckiem i myślałem jak mężczyzna, teraz
jestem mężczyzną i myślę jak starzec. Gdy będę stary,zgarbiony rutyną,
chodząc o lasce utartych schematów, w strachu przed upadkiem w nocy z
łóżka banału, nakrytego prześcieradłem renomy, na posadzkę bezsensu, na
dywan zatracenia, wtedy będę myślał jak ciuciubabka.
Tak dziadek, jak ojciec, jak i syn w tym są jednacy, że chcą zalewać
chińszczyzną dziedzinę sztuki.
