463

24 października 2022, 14:41 (Ignacy)

Studenci APE w barze Vistula w noc październikową 2022 anno domini

Wzrok - przenikliwy, broda - krótka

Czuć coś w oddechu... Co to? - wódka

Siedzi bez słowa, mina - marsowa

Oczy - zmrużone, schylona głowa

Boję się jego zmrużonych oczu

I brody krótkiej i ścisku w kroczu

Boję się wzroku i boję głowy

No i ten wyraz twarzy - marsowy

Studiuję ejpa jakiś rok z hakiem

Zawsze marzyłam by być makakiem

Ogryzki jabłek znajdywać w kubłach

I odpoczywać w gorących źródłach

Drogą dedukcji doszłam do tego

Że małpką być to coś wspaniałego

A więc myślałam, że na tym roku

Każdy ma żywot małpy na oku

Tymczasem On w coś innego celuje

Czemu? Dlaczego Małpę studiuje?

Wzrok przenikliwy a broda krótka

Brodą coś spływa... Co spływa? - wódka

Wczoraj mieliśmy z Iskania wykład

On zaś coś mruczał, choćby na przykład

Że "Proletariat jest zniewolony

I do iskania bogaczy zmuszony"

Laby z Bananów całe poświęcił

Na mamrotanie o swojej chęci

Do wsparcia ludu pracującego

Choćby bananem lub częścią jego

Gdy czytaliśmy w aurze mistycznej

Krytykę Rewolucji Neolitycznej

On burczał coś, że rewolta jest dobra

Tylko gdy szafot burżujów sprząta

A gdy profesor skakał po drzewach

On stwierdził, że jest w narodzie potrzeba

Ażeby szturmem objąć przewodzenie

I milionerów strącić na ziemię

Co mnie do tego tak podkusiło

Co w mojej głowie takiego było

Że zaprosiłam go na to picie?

No a po piciu na stadne wycie?

Siedzi bez słowa, wiem, że coś powie

Czeka jedynie na dobry moment

Schylona głowa, wzrok przenikliwy

W oczach już widać słowne wysrywy

Piję se wódkę, gadam z ziomami

O pozytywach bycia małpami

On nagle wstaje i nam przerywa:

"Burżuj na ringu z małpą przegrywa!

Gdyby tak walki organizować

Miast milionerów onanizować

To by goryle przejęły spadki!

(Oprócz goryli inne małpiatki)

A gdyby jakiś Bezos chciał uciec

To by go można na rożnie upiec!"

Wypił mi wódkę i już się szczerzy

Mówiąc, że ona do wszystkich należy

Otarł zębiska i mówi dalej:

"Zmałpić nam trza społeczeństwo całe!

Małpa jest niczym byt kolektywny

Małpa - idea, to cud przedziwny!

Na nic nam cała nasza kultura

Zburzmy ją po to, by w las dać nura!

No a po drodze weźmy ze sobą

Głowy bogaczy, zróbmy to z głową!

Ogłaszam właśnie noc Rewolucji!

Dość już kułaczej tej prostytucji!

Niczym powstańcy będziemy działać

Chować się w lasach, biurowce spalać!

Kto nie przyniesie bogacza głowy

Lub go nie wyśle w obóz zsyłkowy

Tego na zawsze z lasu wygnamy!

Na barykady, panie i pany!"

Choć jego mowa nas przekonała

I rzeczywiście w walkę porwała

Rzecz się skończyła w sposób dość krótki

Małpy nie mogą pić dużo wódki

I choć idee były wsławione

Wszystko skończyło się wraz ze zgonem

Nikt nie pamiętał dnia następnego

Co to się działo tak wsławionego

Tylko mi myśli te płyną wartko

Bo drań mi wypił mój przydział alko

Więc tylko moja pamięć ocalona

I tylko ja znam tej nocy dysonans

Cóż, nie ma co rozdrapywać rany

Kończę ten wywód, panie i pany

Morał historii jeden zostaje:

Student nie tylko debil, lecz frajer
