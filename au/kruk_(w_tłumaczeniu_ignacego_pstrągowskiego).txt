120

16 grudnia 2017, 22:18 (Ignacy)

Kruk (w tłumaczeniu Ignacego Pstrągowskiego)

No ten tego, spałem sobie nad książkami z pustką w głowie

Kiedy nagle ktoś zapukał, "chuj mu w dupę" myślę w mig

Kiedym podszedł do drzwi framug, spotkał mnie nie lada zawód

Bo na zewnątrz nie ma człeka, bo na zewnątrz w sumie nikt

"Ja pierdole..." rzekłem smętnie "no to bardzo fajny nikt"

Zajebisty, chuj mu w pysk

Był to grudzień, tak pamiętam, lecz nie nad tym mam przyklękać

W każdym razie w wielkim kacu, do wymiotów bardzo skory

Nad książkami zalegałem, choć nie duszą, tylko ciałem

No bo serce me wciąż biło dla jedynej mej Lenory

Dla tej słodkiej i uroczej, dla jedynej mej Lenory

Chciałbym z nią tak... evermore!

Nagle z myśli mnie wyrwało, coś co z drzwiami się zmagało

Jakby znowu ktoś łomotał do moich nieszczęsnych włości

Z niepokojem znów podszedłem, lecz nikogo nie dostrzegłem

"Po wczorajszej orgii" rzekłem "dosyć mam już wszelkich gości"

"Serio w dupie mam już gości

Chuj wam w dupę goście prości!"

Wtem przez okno uchylone kruk przyleciał w moją stronę

Na Pallady biuście usiadł, wychowania miał on brak

"Zajebiście..." myślę sobie "co ja wszak z tym chujem zrobię?"

"Dobra, kruku przyleciałeś, gówno z tobą zrobię wszak

Nic nie zrobię z tobą wszak

Zajebisty, kurwa, ptak"

Siadłem znowu nad księgami, ale mówiąc między nami

Moje myśli odleciały, były wszak do marzeń skore

I wróciłem do dziewczyny, tej cudownej ponad siły

Czy jeszcze choćby raz ujrzę przecudowną swą Lenorę?

Czy choć raz me oczy spojrzą na boginię tę Lenorę?

Kruk zakracze "Nevermore!"

Na początku ciut się zlękłem, lecz uznałem dość przeciętnie

Że pan tego kruka pewnie ciągle mówił słowo to

Więc kruk za nim powtarzał tak, bo wszak kruk to mądry ptak

Ale ja tu widzieć wcale w żadnym razie nie chcę go

Niech powróci tam do pana, tak jak do mnie ma Lenor...

Kruk mi przerwie "Nevermore!"

Chuj ci kurwa w otwór kruku! Przestań krakać do rozpuku

Jedno słowo tak złowieszcze, zmień na inne słowa tor

Ona wróci, ja ci mówię, i to nie za chwile długie

Lecz te krótkie, już za chwilę ujrzę oblicze Lenory

To dosłownie tylko chwila, kiedy dotknę mej Lenory

Kruk zaskrzeczy "Nevermore!"

Przestań krakać ty demonie! Daj już spokój! Dosyć! KONIEC!

Przestań z biustu Pallas pani na podłogę zrzucać kurz!

Wypierdalaj z mego życia! Nie chcę cię już widzieć dzisiaj!

Kiedy wreszcie się wyniesiesz i zabierzesz tysiąc burz?!

Wniosłeś je, więc kiedy wreszcie zniknie twoje tysiąc burz?!

"Nevermore!"

Więc nigdy już...?

Ległem na fotel bez siły, widząc jak mi świat niemiły

Jak mnie zranił nieszczęśliwie i nienawistnie Amor

Czy ma sens to moje życie, gdy go w sumie nie mam skrycie?

Bo sens życia, ma przepiękna, cudna, boska, cna Lenora

Cudna, boska, cna Lenora

Nie powróci! Nevermore!
