163

21 stycznia 2018, 22:11 (Ignacy)

Było nas osiemnastu w jednej zimnej sali

Upchali nas ciasno, byśmy w ich karty grali

Więc kurwa graliśmy choć reguły zbyt ścisłe

Zaiste nie policzę ile razy przegraliśmy

Nasi ojcowie nie mniej harowali

I choć gryzł ich głód to pieniądze oddawali

Na tę lożę lepiącą się od kawy i herbaty

Która co dzień sprzedawała nam gorzki ból na raty

Codziennie budziliśmy się gdy strażnik walił w drzwi

Aby znowu siąść nad pracą i upuścić resztki krwi

I nie pomagało nam przeczekać cały ten majdan

Wycie naszych braci z brzmiącym w tle złowieszczym brzękiem kajdan

Żyliśmy w ciągłym strachu w swoim bycie nieszczęśliwi

Przeklinając swe istnienie, przeklinając swój los

A więc niechaj bynajmniej nikogo wiedza ta nie dziwi

Że pieniądze przepuściliśmy na dziwki i koks

Szczególnie my trzej - plejada marzycieli

Którzy tak cholernie mocno normalnego życia chcieli

Byliśmy dla reszty niczym ulga na katusze

Choć przez to pogrążaliśmy w otchłań swe własne dusze

Pozwalaliśmy larwom wyżerać nas od środka

I już nigdy nie mogliśmy z żadnym lustrem się spotkać

"Jeszcze jeden dzień" - wmawialiśmy sobie zawsze

Bo to właśnie tym chcieliśmy ślady naszych łez zatrzeć

I tak toczyła nas choroba, niweczyła plany

Wyniszczył nas nasz żywot tysiącami burz zszargany

I choć żyliśmy tylko krwią swą, łzami oraz potem

To i tak przegraliśmy

To jak? Da pan dwa złote?
