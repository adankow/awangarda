457

29 czerwca 2022, 12:04 (Ignacy)

Współlokator Serhii Nazarov

Szanowni panowie

A więc oto i nadszedł koniec sagi współlokatorskiej

Koniec trylogii

Za kilka dni kończy mi się umowa na najem miejsca w pokoju

Od następnego roku będę wynajmować mieszkanie z kumplami ze studiów

Koniec z randomowymi współlokatorami

Wylosowanymi przez życie

Lecz zanim lekcję tę mi daną rzucę w niepamięć zapiszę co miało miejsce
ostatnimi miesiącami

Po Łukaszu Ełborodo przyszedł czas na nowego współlokatora, to było w
okolicach marca

Ukrainiec o imieniu Nazar

Młody, przed trzydziestką

Dobrze mówiący po polsku

Pracował jeżdżąc Uberem

Nie mam o nim dużo do powiedzenia, co świadczy o tym, że mieszkało mi
się z nim bez większych komplikacji

Gadało się przyjemnie

Pamiętam, że snuł plany o zrobieniu grilla z piwerkiem w ogródku, na
którego mnie chciał zaprosić

Czekał tylko, aż będzie cieplej

Niestety nie doszło do tego, bo po jakimś miesiącu wyniósł się i nigdy
więcej go już nie widziałem

Potem dość długo byłem w pokoju sam, co było niezwykle odświeżającym
przeżyciem

Wypocząć mogłem w ten sposób po wsze czasy

Wspomnę więc korzystając z okazji o innych współlokatorach,
posiadających to miano jednak na nieco inną skalę, nie chodzi mi bowiem
o osoby wynajmujące razem ze mną pokój, a o osoby wynajmujące inne
pokoje w tym samym mieszkaniu co ja

Mijałem się z nimi często czy to na korytarzu czy w kuchni

Poświęćmy więc im chwilę

WSPÓŁLOKATORZY HONORABLE MENTIONS:

- Profesor

Profesor, będący na oko niewiele po czterdziestce, wyróżniał się dość
mocno z całej wesołej bandy lokatorskiej. O ile zazwyczaj jej
przedstawiciele wyróżniali się swego rodzaju prymitywnością, Profesor
zawsze mówił spokojnie, poprawną polszczyzną, a ton jego głosu był niski
i przyjemny dla ucha. Kilka razy pogadaliśmy na różne tematy, zazwyczaj
wypytywał mnie czym się zajmuję, co studiuję i tak dalej. Zrozumiałem,
że jest chyba jakimś handlowcem, to by zresztą tłumaczyło czemu często
słyszałem zza ściany jak prowadzi online jakieś negocjacje
międzynarodowe z nienagannym amerykańskim akcentem. Mówił mi na "ty",
więc ja również tak do niego mówiłem. Pewnego razu zupełnym przypadkiem
dowiedziałem się od landlorda, że ten facet, któremu rzucałem mimowolne
"cześć" na korytarzu, tak naprawdę nie jest handlowcem, ale ma tytuł
profesora i wykłada jakiś przedmiot na UJ-ocie. To sprawiło, że poczułem
się dość niekomfortowo, ale głupio mi było teraz nagle zacząć zwracać
się do niego "pan". Na szczęście nigdy nie spotkałem go na kampusie.

- Małgorzata G.

Z początku widząc ją myślałem, że to jest czyjaś córka w wieku, bo ja
wiem, dziesięciu lat. Ale okazało się, że nie miałem racji, ponieważ
urodziła się w latach 70-tych. Nie wiem jak to określić, ale
rzeczywiście, wyglądała równocześnie bardzo młodo oraz bardzo staro.
Była okrutnie niska, miała chyba z metr trzydzieści i nosiła różowe
klapki w rozmiarze zdecydowanie dziecięcym. Głos miała dość
zachrypnięty. Dziwna osoba.

- Paweł

Paweł był strasznie gruby. To wystarcza na honorable mention, bo nie
policzę ile razy musiałem przeciskać się koło niego i było to wysoce
niekomfortowe. Korytarz w mieszkaniu był dość ciasny, a Paweł swoją
obecnością zdecydowanie go nie poszerzał. Prawdopodobnie dostał
kategorię D na komisji wojskowej, jeśli dwadziesta lat temu wyglądał tak
samo. Ponadto jestem prawie pewien, że to do niego należały paluszki
rybne, które przez kilka miesięcy zawalały całą zamrażarkę tak, że nie
dało się nic do niej wcisnąć.

To najważniejsze postacie, które mieszkały ze mną w sąsiednich pokojach,
reszta była dość nudna i nieistotna, nie będę więc ich wymieniał

Zamiast tego podążę dalej aż do ostatniej osoby, z którą przyszło mi
wynajmować pokój

Był to kolejny Ukrainiec, nazywał się Serhii Nazarov, co jest dość
ciekawą koincydencją biorąc pod uwagę, że poprzedni mój współlokator
miał na imię Nazar

Wiek - po trzydziestce

Pracował na budowie

Twarz osoby pijącej

Zapach również

Latał non stop bez bluzki, w samych szortach, nie ścielił łóżka

Raz mi kupił piwo Okocim, potem się dziwił, kiedy mu tłumaczyłem, że nie
piję w trakcie sesji

Pożyczył ode mnie 20 zł, oddał po kilku dniach, potem znowu je pożyczył,
potem codziennie twierdził, że idzie właśnie do bankomatu mi je wypłacić

Ale na gadaninie się kończyło

Potem dowiedziałem się od landlorda, że zalega u niego z opłatą za pokój

A na dodatek chciał pożyczyć od niego 40 zł, na co ten nie poszedł

Ja też nie powinienem na to iść, ale cóż, kolejna lekcja od życia

Zresztą co chwila słyszałem jak próbował gdzieś dzwonić i odpowiadał mu
głos bota: "Nie masz wystarczających środków na koncie"

Pewnego razu landlord miał już dość tego, że Serhii nie płaci za pokój i
zaczęła się kłótnia na korytarzu

"Pakuj się! Za godzinę ma cię nie być!"

"Mam w to wyjebane, kurwa!"

"Będę latał po ambasadach i mówił im, że naciągasz ludzi!"

"I chuj!"

"WON! WYPAD! WYPIERDALAJ, CHAMIE!"

Aż mi Ted Ney stawał w oczach przy tych słowach

Potem Serhii wrócił do pokoju, stwierdził pod nosem:

"Skurwiel jebany..." i poszedł spać

Landlord później się mnie pytał, czy facet się już pakuje, ja jedyne co
mogłem zrobić to wzruszyć ramionami

Następnego dnia Siergiej chciał pożyczyć mój telefon, by napisać
wiadomość do swojej dziewczyny, bo nie mógł ze swojego

Dałem mu go, choć niechętnie

"Perezwonu na mij. Proszę. Kudu izu diwaty? Wazko perezwonutu? Nikolu b
tak ne postupuw z toboju. Tanią, widaj paszport mij proszę! Ja nikolu b
tebe ne zalushuw na wuluci czu na wokzali! Perezwonu. Tanja ja jidu na
wokzal. Ja b tak ne zrobiw nikolu. Ja w shoku."

Potem zostawił swój paszport u mnie, twierdził, że inaczej boi się, że
go zgubi

Pewnego razu, kiedy spał wieczorem, do pokoju zapukał landlord

Otworzyłem drzwi

"Proszę pana, Siergiej rozlał tłuszcz na całą podłogę w kuchni, wszystko
się lepi, jest rozniesione wszędzie, muszę go obudzić"

Wpuściłem go do środka

"Wstawaj Sergiej! Rozlałeś tłuszcz, jest syf w kuchni całej!"

Postanowiłem nazwać tę aferę Aferą Tłuszczową

"Co ja?! Jaki ty masz problem do mnie, człowieku?!"

"Jadłeś rybę z puszki?"

"No jadłem"

"No to rozlałeś, jest olej z tej ryby, tłuszcz, wszędzie w kuchni, na
podłodze, na krzesłach, na stole sprzątaj to teraz!"

"Nic nie rozlałem, kurwa!"

"Sprzątaj to!"

"Wypierdalaj ode mnie!"

"Czy to jest sabotaż?! Demolujesz mi mieszkanie!"

Ostatecznie Sergiej poszedł posprzątać, a następnie wyszedł na szluga z
Profesorem, żeby odreagować

Innego razu z kolei, z racji tego, że Sergiej nie chciał opuścić pokoju,
landlord zadzwonił na policję. Przyjechał radiowóz, spisali Sergieja,
ale nic mu poza tym nie mogli zrobić, bo, jak zrozumiałem, Sergiej nie
podpisywał żadnej umowy

Bardzo był potem zadowolony z siebie

Kupił sobie i mi piwo na znak zwycięstwa

Pod koniec uznałem ostatecznie, że koleś jest chyba niezabijalny

Wyprowadził się z mieszkania zostawił tylko walizki, żeby po nie przyjść
rano

A rano oznajmił, że jednak nigdzie się nie rusza i dalej będzie tu
mieszkać, więc nie zabiera bagaży

Co się z nim dzieje teraz?

Nie mam pojęcia

Sesja zakończona, jako wolny człowiek zdałem landlordowi klucze i
wyprowadziłem się

Wracam do siebie

------------------------------------------------

A więc koniec historii

Co wyciągnąłem z tego wszystkiego czym nakarmiło mnie życie?

Aby nigdy więcej nie wynajmować pokoju z losowym współlokatorem

Muszę jednak przyznać, że z naukowego punktu widzenia zdecydowanie
jestem teraz bogatszy w doświadczenia

Byłem jak Bronisław Malinowski wśród dzikich plemion

Poznawałem ich kultury, zachowania, wołania godowe

Wyszedłem ze swojej bańki kulturowo-społecznej

Całe życie klasa średnia wszędzie gdzie tylko spojrzałem

Nikt nigdy nie pobił mnie na ulicy, nie bawiłem się w berka na
śmietniku, nie byłem lany pasem przez pijanego starego

Tutaj poznawałem osoby, których los był inny od mojego

Obcowanie z nimi było na pewno ciekawym przeżyciem, zdecydowanie dało mi
większy ogląd na rzeczywistość i lepszą perspektywę

Biedni ludzie, nie urodzeni w czepku, jak my, szczęśliwcy

Nie mogący pozwolić sobie na klasizm taki jak w tym wierszu

Na segregowanie ludzi

Tak, ciekawe przeżycie...

Jaki więc morał?

Chuj im w dupę, my mamy lepiej, więc fajnie i elo
