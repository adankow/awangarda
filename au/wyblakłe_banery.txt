44

26 listopada 2017, 11:01 (Ignacy)

Bardzo mnie niepokoi pański wzrok

Taki, jakby rozpierzchły

Niby znużony

A jednak czegoś pan tu szuka

Metro wybija kolejną stację

Stokłosy

Następna stacja: Imielin

A pan tu dalej siedzi

Obejmuje swój czarny plecak The North Face

Nie wiem co jest w tym plecaku

Nie wiem czy chcę wiedzieć

Szum metra zmienia się

Jakby opada

Imielin

I znów głos z głośnika

Następna stacja: Natolin

A pan nie siedzi, stoi

Najwyraźniej zaraz wysiada

Ja także

I nie wiem, czy chcę

Może jednak wysiądę jedną stację dalej

Pan ma wzrok radzieckiego szpiega

Natolin

On jednak nie wysiada

Ja wysiadam

Słyszę grupkę turystów

"If you must" - mówi przewodnik

"You can go to Modlin. It’s about 30 kilometers"

Coś tu nie pasuje

Wychodzę ze stacji

Mijają mnie wyblakłe banery

"Ziemi nie ma"
