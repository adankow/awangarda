423

5 grudnia 2021, 20:25 (Ignacy)

Dzień sądu

Pokój ogarniał półmrok. Światło było zgaszone, zaś oliwkowe zasłony
wpuszczały przez duże okna tylko tyle światła, by wnętrze pomieszczenia
było jakkolwiek widoczne. Duszne powietrze utrzymywało się gęsto nad
starą, drewnianą podłogą. Na ścianie wisiał obraz w złoconej ramie,
przedstawiający renesansowego dostojnika z lekko podkręconym wąsem i
kozią bródką.

W kącie, odwrócony w stronę obrazu, na wózku inwalidzkim, siedział
stary, zgarbiony mężczyzna, który kiedy tylko usłyszał skrzypienie
otwieranych drzwi, odwrócił się wolno w stronę źródła dźwięku. Na tle
jego siwego, krótko przystrzyżonego zarostu wyróżniały się rude włoski.
Czoło starca było pokryte zmarszczkami, a oczy, spoglądające zza szkieł
okularów w czarnych oprawkach, wyblakłe, lecz pełne podejrzliwości i
sprytu. Mężczyzna ubrany był w czechosłowacki mundur, a kolana okrywał
mu szarobury kocyk.

- Monika? - spytał wytężając wzrok by rozpoznać tożsamość stojącej w
progu pokoju postaci. - Co ty tu robisz?

Kobieta zamknęła za sobą drzwi, po czym podeszła powoli do staruszka.
Deski podłogowe skrzypiały pod jej krokami.

- Nie spodziewałeś się mnie tutaj, co? - spytała wściekle przez zęby.

Ubrana była w czarny płaszcz, a przez ramię miała przewieszoną dużą,
damską torebkę.

- Jak... - Oczy mężczyzny były przestraszone. - Jak mnie tu znalazłaś?

- Wiedziałam, że wyślesz któregoś ze swoich ludzi, gdy tylko usłyszysz o
licytacji portretu Fiodora Fagota Wielkiego - odparła kobieta. - Dlatego
zaaranżowałam ją. Podstawiłam statystów do sali aukcyjnej Galerii
Porczyńskich i dałam im takie wytyczne, by to właśnie twój pomocnik,
będący jedyną nieopłaconą przeze mnie osobą podczas aukcji, zdobył
obraz. Nie mógł mieć pojęcia, że w ramie płótna ukryta jest pluskwa z
czujnikiem GPS... Ten obraz, w który przed chwilą tak się wpatrywałeś,
stał się przyczyną twojej zguby...

Starzec, prawie się przy tym zapowietrzając, zaczął maniakalne naciskać
przycisk znajdujący się na oparciu swojego wózka.

- To nic nie da... - odparła kobieta uśmiechając się przy tym
złowieszczo. - Wszyscy twoi ochroniarze śpią słodko dzięki gazowi
usypiającemu, który wprowadziłam do wentylacji. Nikt nie usłyszy ani
tego alarmu, ani twojego krzyku. Jesteś zdany tylko i wyłącznie na moją
łaskę i niełaskę...

Mężczyzna zamknął oczy oddychając przy tym ciężko.

- Monia, proszę cię... To nie moja wina... - zaczął się tłumaczyć.

- Łżesz! - wykrzyknęła kobieta, po czym rzuciła swoją torebkę na podłogę
i wyciągnęła z niej niewielki łom.

- C-co zamierzasz zrobić? - przeraził się starzec.

- Wiesz dobrze, czego od ciebie chcę. Nie przedłużaj więc.

- Naprawdę nie wiem, czego ode mnie oczekujesz! Pieniędzy?!

Kobieta skrzywiła się tak, jakby usłyszała wyjątkowo słaby żart.

- "Będą wybory, które wygra endecja" - zacytowała. - Bardzo dobrze wiesz
o co chodzi.

Mężczyzna wytrzeszczył oczy w przerażeniu.

- Gdzie jest laptop, na którym to trzymałeś? - spytała twardo
napastniczka.

- Nie mam go już od bardzo dawna! Wiesz ile lat minęło?!

- Znowu łżesz. Nie wyrzuciłbyś tak cennej karty przetargowej -
powiedziała kobieta, po czym zamachnęła się łomem i uderzyła starca w
kolano.

Kość strzyknęła głośno. Mężczyzna zawył z bólu.

- Przestań, błagam cię, Monia! Jak możesz, przecież to ja, wujek Franio!
Nie pamiętasz już jak nosiłem cię na barana, kiedy byłaś małą
dziewczynką?!

- Zrujnowałeś mojego tatę! - zawołała wściekle kobieta. - Doprowadziłeś
go tym do grobu! Zapomniałeś już, jak trzymając scyzoryk przy jego
gardle na Kopie Cwela żądałeś od niego ostatnich oszczędności?! A to był
dopiero początek! Ale nie tylko dlatego tu jestem... Gdzie jest laptop z
dramatem na święto niepodległości roku 2018-tego?!

- Posłuchaj... - próbował tłumaczyć się starzec. - Nawet gdybym go miał,
to przecież nie jest on naładowany. A w dzisiejszych czasach nie
sprzedają już ładowarek do tak starego sprzętu!

- Tym gorzej dla ciebie... - wycedziła przez zęby kobieta, po czym
zamachnęła się kolejny raz.

Oczy mężczyzny się zaświeciły.

- Poczekaj! - zawołał ze łzami w oczach. - Błagam cię, przecież i tak
niedługo umrę!

- Nie zasługujesz na spokojną śmierć z przyczyn naturalnych! -
wykrzyknęła kobieta trzymając łom w powietrzu, po czym roztrzaskała nim
kolejne kolano starca.

Powietrze przeszył jego wrzask, po którym nastąpiło trudne do
zrozumienia, starcze zawodzenie.

- Zniszczyłeś całe moje życie! - zawołała kobieta ze łzami w oczach. -
Wiesz jak bardzo marzyłam o normalnym życiu?! Ojciec wychodził już nawet
na prostą, ale postanowiłeś zostać pierdolonym sygnalistą Awangardy!
Upubliczniłeś wiersze, na dodatek swoją część podpisałeś wcale nie swoim
nazwiskiem, ale pieczątką Uniwersytetu Warszawskiego, by uniknąć
odpowiedzialności karnej! A potem przejąłeś jego majątek, kiedy trafił
za kraty! Czy to był twój sposób na zemstę, po tym jak raz za razem
odmawiał ci pożyczki po twoich skandalach seksualnych na scenie
politycznej?! Czy to dlatego postanowiłeś się nad nami przez następne
lata znęcać?! Nawet po tym jak moja mama umarła na raka?!

- Nie masz pojęcia jak bardzo żałuję tego co zrobiłem! Co noc budzą mnie
koszmary prześladujące moje sumienie!

- GDZIE DO KURWY NĘDZY JEST TEN ZAJEBANY NACJONALIZM DLA NAJMŁODSZYCH?!

- Po co ci on?!

- TO BYŁA JEGO OSTATNIA WOLA PRZED ŚMIERCIĄ! ZDOBYĆ BRAKUJĄCY ELEMENT
UKŁADANKI, JAKĄ JEST AWANGARDA! LOST MEDIA O ENDECJI!

- Naprawdę nie wiem gdzie to jest!

- TY SKURWYSYNU!

- AAAAAAAAA!!!

...

- Profesorze Dankowiakowski!

- Tak?

- Jest pan pewien, że powinniśmy go chować w sąsiednim grobie? Jednego
zbrodniarza obok drugiego?

- Wydaje mi się, że wyraziłem się jasno. Nie bez powodu na tym urwisku
są trzy miejsca.

- Ale dlaczego tak? Nie rozumiem! Przecież... przecież...

- Chodź ze mną, chłopcze. Opowiem ci piękną historię...
