99

6 grudnia 2017, 7:59 (Ignacy)

Precz z wyzyskiem w taksówkarstwie

Co za pomysł by za dobrowolną podróż brać pieniądze

Czy pan myśli, że ja jadę tak po prostu żeby jechać?

Nie!

Ja mam wyższe cele

I wykształcenie

Ostatnie grosze mam przeznaczyć na w taksówce siedzenie?

Nie!

Ja wiem

To taka nowomoda

Kiedyś była lichwa

Dalej wam nie szkoda

Tax z angielskiego znaczy podatek

I wy to dobrze wiecie

I wykorzystujecie

I nie szczędzicie ni dzieci ni matek

Ja was nie toleruję

Bo zawsze tacy zbóje

Jak pan

Mnie okradają

Z ostatnich groszy

Ja poproszę

Pana adres i personalia

Bo mam kolegę na policji

On zawodowo tępi zło

Więc pewnie przyda mu się to

On taksówkarskie nasienie wypleni

Więc niech pan zachowanie zmieni

No bo inaczej

Zniszczę pańskie życie

Sprawię by stał się pan zerem

Albo nie!

Jeszcze lepiej!

Zacznę jeździć uberem!
