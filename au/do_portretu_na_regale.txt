125

19 grudnia 2017, 11:44 (Ignacy)

Do portretu na regale

Czemu na nas spoglądasz z wysoka?

Czyśmy gorsi od ciebie?

W zamyśleniu patrzysz

A jednak

Nie jest to smutne zamyślenie

Coś jakby uśmiechem twym ozdobione

Uśmiechem ironii, pełznącym w naszą stronę

Zegarek na ręce

Czas dla ciebie ważny

Był

Bo już przeminąłeś

Za sprawą czasu właśnie

A teraz nas łajesz

Zza portretu framug

Oczy twe, choć w uśmiechu, wyrażają zawód

Czym zawiedliśmy twe oczekiwania

Że teraz ze śmieszną pogardą przerywasz nam zdania

Ty jesteś śmieszny tym bardziej

Bo choć gardzisz nami

Byśmy zrobili coś więcej

To sam robić przestałeś

Nie żyjesz, śmierć już trzasnęła za tobą drzwiami

I choć na portrecie wśród kwiatów

Leżysz pod kwiatami
