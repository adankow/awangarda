437

7 lutego 2022, 13:28 (Ignacy)

18 marca 2018, Niedziela, 16:00

Szanowny Panie Marszałku,

Droga Opozycjo,

Kochana Publiczności,

Jutro mamy debatę próbną. W tę środę mamy debatę główną. W czwartek rano
wysłałem na naszą grupę na messengerze przypomnienie do Staśka i
Michała, żeby napisali i wysłali swoje mowy jak najszybciej tylko mogą,
gdyż bez nich ja i Maciek nie będziemy mogli napisać naszych. W piątek
rano przypomniałem im znowu i zapytałem, czy chociaż zaczęli. Otrzymałem
odpowiedz, że nie, ale mowa Stacha "dziś lub jutro będzie gotowa". W
sobotę wieczorem otrzymaliśmy mowę na propozycję od Stacha. Omówiliśmy
jego mowę, zaproponowaliśmy kilka dodatków, a potem napisałem do
Michała, by dzisiaj wysłał chociaż jedną przemowę, z czego ten o 22 się
wywiązał. Dzisiaj, w niedzielę o 10 Maciek napisał, by Stachu i Michał
wysłali swoje przemowy na opozycję, gdyż ja na przykład nie mogę zrobić
mowy na propozycję, nie mając do dyspozycji argumentacyjnej mowy
opozycji, a on jako 4 mówca, potrzebuje nie tylko ich mów, ale także
mojej mowy, by móc zarysować szkic spodziewanej osi sporu. Wystawił
ultimatum, aby mowy wysłane zostały do 16, co i tak jest bardzo dla nich
łagodne, w porównaniu z nami, gdyż ja w takim wypadku wysłałbym obie
swoje mowy najwcześniej o 19 lub 20, a on musiałby zamiast spać, pisać
swoje dwie mowy. Michał na to odrzekł, że jest to mało możliwe. Kiedy
powiedziałem, że przypomnienie dostał ode mnie już w czwartek, zaczął
się dziwić po co potrzebna jest nam jego mowa do naszych mów. Po tym,
jak mu to wyłuszczyliśmy, odrzekł, że i tak nie mógł tego zrobić w
czwartek i piątek, gdyż odrabiał wtedy lekcje, a teraz za półtorej
godziny jedzie na urodziny babci. Stwierdziłem wtedy fakt, iż miał
właściwie czas od kilku tygodni, do czego on odniósł się po prostu
zgrabnym słowem: "Wypierdalaj". Potem staraliśmy się wytłumaczyć mu, że
pracujemy w grupie i on nie może zostawiać nam jednej nocy na napisanie
4 mów, jedna po drugiej. Do tej pory nie wiadomo, czy to zrozumiał.
Maciek zapytał go, czemu nie mógł napisać tej mowy rano, lecz on
odpowiedział, że wtedy spał. No cóż, on się wyspał do 10, więc teraz my
będziemy mieli przez to zarwaną noc i pójdziemy spać dopiero po północy.
W końcu Michał napisał, że postara się napisać, ale pewnie skończy o
jakiejś 18 (przypominam, że jedną mowę, kiedy my musimy napisać 4).
Napisałem więc, że musi to skończyć do 16, gdyż już rano dostał takie
ultimatum. On odrzekł wtedy, żebym wobec tego zrobił za niego. Wtedy ja
nie wytrzymałem i opuściłem grupę, co Michał skwitował słowami: "Jednego
krzykacza mniej". Maciek przypomniał potem, aby Stachu też napisał do
16, ale Michał zaczął się pruć w jego stronę czemu ten przypomina w taki
mało agresywny sposób. Maciek odrzekł wtedy, że Stachu się nie wykłócał.
