247

10 października 2018, 7:14 (Adam)

Teatr Telewizji Polskiej przedstawia: tragedię w 2 krokach- "Bernouli"

***KROK 1***

(opustoszała, pogrążona w mroku klasa po sprawdzianie z analu, na środku
z ciemności wyłania się postać żaka w okularach i spiczastej trójkątnej
czapce. Żak niespokojnie chodzi po scenie)

Żak: Ach, 4 na 6, 4 na 6 to musi być zadowalający, ba nawet zdumiewający
wynik! Wszak opis 1. trywialny nie był, a 3. i 4. to był jakiś kompletny
galimatias! Zwłaszcza 3., głowę dam że schreibować by trza było przy tym
całą klepsydrę!Aj, gdybym miał jeszcze pół obrót klepsydry na dumanie, a
4. bym także wykonał. Niech no tylko te cymbały usłyszą mój dowód 6…

Chór:

Słuchaj tych wieści żaku chełpliwy

ze swym osądem innych bądź ty cierpliwy

Żak:

A cóż to za głosy z korytarza? Kto wie jak w analu klasa moja wypada?!

Chór:

4 problema to wynik pospolity

nie jesteś tak jakżeś myślał znakomity

(żak zatacza się w szoku i łapie się za serce)

Żak:

4... miernie... aha, no tak! Ciekaw jestem jakim fortelem trąby te
jerychońskie 5 zadań zrobiły! Udało się więc komuś tezę wzmocnić? Który
taki gamoń w czepku urodzon.... Kuba z Dziury zapewne. Nie liczy się już
w tym świecie prawdziwy talent! Ach... moje serce... coś... kłuje!
Czyżby to już ojciec niebieski wzywał mnie do siebie? Nie, nie teraz,
nie mogę teraz odejść, nie po takiej porażce! Żyć jednakże też nie mogę
upokorzony, żyć jak niepyszny! Doprawdy, lepiej by mi było się w soli
słup przemienić! Serce...

(żak ściskając kapotę na piersi schodzi ze sceny)

***KROK 2***

(ubikacja męska, kabina z muszlą klozetową. Żak siedzi na zamkniętej
muszli i trzyma twarz w rękach.)

Żak:

Ach ja nieszczęsny! Cóż ja teraz pocznę? Jak mam się czuć najpierwszy
jeśli w dudka robi mnie Aleksy Aleksandrowicz? Ten osioł i nieuk! Tak
sknocić anal! A za to z innych lekcji wcale zgrabnie się wywiązuję. Z
nauk przyrodniczych same dobre noty! Może powinienem zostać
przyrodnikiem, a nie racherem…

Chór:

Aleksy z Kubą z Dziury w komitywie

bo sam to za dużo nie wie

Żak:

Cóż to?! Dziurowczyk mu pomagał? Ależ jak?

Chór:

Spisał Kuba w tej kabinie

tych problemów rozwiązanie

Żak:

A to gałgan! Że też mocz był oddawał po mnie... Gdzie niby te solucje…

( Żak rozgląda się po kabinie. Po chwili poszukiwań wzdycha
przygnębiony)

Żak: No cóż.. Solucji żadnych tu ni ma. Głupia plotka i tyle... choć
tłumaczy to popis ten Aleksego, psia jego mać! A więc jednak nie
plotka... Cóż, zaraz ino raz jeszcze okiem rzucę..

(Żak zaczyna zsuwać portki i gwizdając otwiera deskę od muszli. )

Żak: ...bogu sławienna ma... a cóż to?! Dwa bez jeden przez en większe
od.. toż to 3. problem! A więc to tu ten szatański ananas spisał
solucje! Co on tu naknocił... jeden plus jeden minus jeden przez en... z
Bernuliego.. z Bernuliego?! To ja myśle że zadanie jakie diabelne zadali
nam i że lepiej mędrkować nad wzmocnieniem 4. a to z Bernuliego.. i to w
2 krokach! w 2 krokach... Starczyło jeno rozbić i Bernuli...ach, trzeba
było zostać przyrodnikiem…

(żak, wciąż z opuszczonymi portkami osuwa się na klęczki przed muszlą z
rozwiązaniem)

Żak: Eli, Eli, lama sabachthani…

( żak upada na posadzkę)

Chór:

Tak oto kończy żywot swój nieskromny

Żak, co na sprawdzianie był mało przytomny.

(opada kurtyna)

***C.B.D.U***
