414

5 listopada 2021, 11:33 (Ignacy)

Technologie internetowe - wykład 05.11.2021 prowadzony przez mgr inż.
Krzysztofa Wróbla

Szanowni państwo, panie i panowie

Tak jak już mówiłem, w tem to sposobie

Haker na czyjeś konto się włamuje

Zabezpieczenia wszelkie zdejmuje

Zanotujcie sobie - najłatwiej scamować

Pocztą mailową na starszych polować

Taki to dziadyga nigdy nie zrozumie

Że swojego hasła strzec musi umieć

Hasła możemy łamać również sami

Wystarczy jeden prosty programik

Oraz moc obliczeniowa jakaś

I już takie hasła zdalnie można łamać

Gorzej, gdy będzie taka sytuacja

Że dwuetapowa weryfikacja

Ale i na to są też sposoby

Na drugim roku będziemy to robić

Teraz zaś wróćmy - jeśli nasz osobnik

Na którym testy zechcemy robić

Jest nam osobą znaną konkretnie

To bardzo dobrze, nawet wręcz świetnie

Możemy wiedzieć wtedy na przykład

Jak się zwierz jego domowy nazywa

Albo nazwisko panieńskie matki

Ulubiony kolor, ulubione kwiatki

Albo też nawet, w dobrej znajomości

Ulubioną zbrodnię wojenną na Bośni

Poza tym, można będąc w domu jego

Poszukać hasła gdzieś zapisanego

Znaleźć je, włamać się na jego stancję

Ukraść pieniądze i urwać relację

Lecz szczerze mówiąc sposoby te wszystkie

Są raczej chyba dosyć oczywiste

I bardziej efektywne od nich są raczej

Porwania, tortury, tak, nie inaczej

Tylko jest jedna istotna sprawa

Mit o odrąbanym palcu to blaga

Bo taki palec nic już nie czuje

Żadnych smartfonów nie odblokuje

Krew w nim nie krąży, panowie, panie

Głupie jest jego odrąbywanie

Chyba, że ma on posłużyć na szantaż

Wtedy odrąbanie to już mniejszy blamaż

No, czas nas nagli, a więc kończymy

Kolokwium za tydzień sobie zrobimy

A za dwa tygodnie porozmawiamy

O darknecie i transakcjach tam przeprowadzanych

Wstałem i wolno wyszedłem z sali

Co to był za wykład wy już wiecie sami

Jeśli zaś policja wjedzie nam na ujot

Wiem do której sali wykładowej pójdą

Morał z tego wiersza jakiś tu być musi

Strefa szara jest nie tylko w Białorusi
