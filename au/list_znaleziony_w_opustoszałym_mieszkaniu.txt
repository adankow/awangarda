299

14 listopada 2018, 10:25 (Ignacy)

List znaleziony w opustoszałym mieszkaniu

Warszawa, 14.11.2039
Ukochana,
Dużo się pozmieniało odkąd ostatni raz się widzieliśmy. Pewnie
chciałabyś, bym ci wszystko opowiedział. Codziennie kusi mnie, by
spotkać się z Tobą i zrobić to osobiście, ale myślę, że póki mam jeszcze
siłę przeciwstawieniu się tej chęci, napiszę ten oto list. Więc
posłuchaj tego co się działo, bo działo się wiele.
Zastanawiasz się pewnie co z Adamem.
Skończył studia z bardzo dobrym wynikiem. Zrobił doktorat i magistrat,
potem starał się opracować jakieś nowe twierdzenie czy coś w tym stylu,
wiesz, że na tym się nie znam. Podobno codziennie zarywał noce, więc
oczywiście żeby móc w ogóle pracować w taki sposób i nie wykitować,
sięgnął po używki. Chyba w końcu nawet coś opracował, ale jego
współpracownik go kolokwialnie mówiąc wyruchał z tym wszystkim i sam
zgarnął całą sławę i pieniądze. Adam nie był potem w stanie nawet
czynszu za mieszkanie spłacić, więc wyrzucili go na bruk. Po tym...
trochę wstyd się przyznać, ale powoli zacząłem zrywać z nim jakikolwiek
kontakt. Ostatni raz widzieliśmy się ze trzy lata temu. Pokłóciliśmy się
wtedy dość mocno. Miał mi za złe, że odwracam się od niego kiedy
najbardziej potrzebuje mojej pomocy. Dzisiaj widzę, że zachowałem się
jak ostatni chuj, ale teraz już z tym gówno mogę zrobić. No, w każdym
razie słyszałem, że podobno niedawno się w miarę ustatkował i ma
nienajgorzej płatną pracę jako kasjer w Żabce. Pewnie na boku znowu
próbuje wymyślić jakieś twierdzenie, które zaszokuje świat i postawi go
na nogi, albo może próbuje zemścić się na tamtym dawnym współpracowniku.
Nie wiem, znając go, pewnie obydwie te rzeczy naraz. W każdym razie
omijam sklep, w którym pracuje, z daleka.
Jeśli chodzi o Franka, to, jak pewnie się domyślasz, poszedł w politykę.
I to, jak to on, z pełnym impetem. Założył własną partię polityczną,
która, szczerze mówiąc, na początku odnosiła naprawdę niezłe sukcesy.
Ożenił się bardzo młodo i spłodził dwójkę dzieci. Bywałem u nich w domu
stałym gościem na niedzielnych obiadach (zresztą razem z Adamem) i
powiem Ci, że tak przyjemnej atmosfery nie dało się doświadczyć nigdzie
indziej. Jego żona zawsze miała tyle ciekawych tematów do rozmowy! A ich
dzieci również niczego sobie. Synek był po prostu lustrzanym odbiciem
swojego ojca! Ale kiedy Adam stracił dach nad głową, wszystko zaczęło
się powoli sypać. Dankowiakowski zaczął mieszkać u nich. Franek akurat
rozpoczął swoją kampanię wyborczą, a ponieważ chciał ją wykonać w sposób
mistrzowski, postawił wszystko na jedną kartę i zaczął inwestować w nią
z własnej kieszeni. W końcu wygonił Adama, ponieważ bardzo potrzebował
pieniędzy i nie mógł sobie pozwolić na utrzymanie jeszcze jednego
domownika. Żona Franka bardzo protestowała przeciw temu, ale jej mąż był
nieugięty. Bardzo chciał wygrać wybory na prezydenta. Wtedy zaczął mieć
kłopoty z rodziną. Przestałem już do nich przychodzić, ponieważ zawsze
kiedy u nich byłem, kłócili się ze sobą. W każdym razie, jeśli chodzi o
politykę, Franek dopiął swego i wygrał wybory. Jednak nie poprawiło to
jego relacji z żoną. Wręcz przeciwnie. Miał dla niej coraz mniej czasu.
Szczytem wszystkiego był moment, w którym wyszło na jaw, że nie
wytrzymując stresu w domu, zaczął romansować z innymi kobietami. To był
cios dla jego żony. Rozwiodła się z nim i zabrała ze sobą dzieci. Franek
oczywiście wobec tak ogromnego skandalu nie mógł dłużej pozostać na
stanowisku. Podał się do dymisji i usunął kompletnie ze świata polityki.
Teraz podobno ugania się po burdelach, ale na żaden głębszy związek
liczyć nie może, bo każda zna jego niechlubną przeszłość i boi się, że
ją też by zdradzał. Przejebana sprawa.
Pytasz co ze mną?
Wiesz dobrze, że jako jedyny z trójki wyżyłem na pisaniu wierszy. Nawet
zacząłem robić się popularny. Moje nazwisko wreszcie zaistniało w
świecie. Nie policzę ile wywiadów udzieliłem i ile autografów rozdałem.
Niezaznajomiona głębiej z tematem osoba mogłaby uznać, że to mi powiodło
się zdecydowanie najbardziej. Ja zresztą na początku też byłem do tego
nastawiony właśnie w taki sposób. Szczególnie, kiedy pojawiłaś się w
moim życiu Ty. I to co do tamtej pory było dla mnie ważne, straciło
kompletnie w moich oczach sens. Przez chwilę nawet zrobiłem sobie
przerwę od pisania, by dany mi czas poświęcić całkowicie Tobie. A potem
los mi Cię zabrał. Co jakiś czas odwiedzam szpital, w którym ostatni raz
się widzieliśmy, chociaż nie ukrywam, że z wielkim trudem. Ale nie będę
się nad tym rozwodził. Napisałem już o tym tyle wierszy, których nigdy
nie opublikowałem. Kiedyś czułem czarną rozpacz. Teraz czuję już tylko
pustkę.
Co zamierzam teraz robić?
Najprawdopodobniej kolejny raz pojawię się na jakimś zlocie fanów, gdzie
będę kolejny raz kłamał im prosto w oczy. Udzielę jakiegoś wywiadu,
potem pójdę postać trochę nad balkonem dwunastego piętra. A potem...
potem...
Żegnaj
Na zawsze Twój
