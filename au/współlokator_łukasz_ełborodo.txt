446

13 marca 2022, 15:17 (Ignacy)

Współlokator Łukasz Ełborodo

Szanowni panowie

Muszę kontynuować

Albowiem saga współlokatorska wcale się nie zakończyła

Słuchajcie więc, szanowni panowie, abyście z moich błędów mogli własne
wnioski wyciągnąć

Po R. i Kamilu Dziemborze przyszedł czas na nowego współlokatora (za co
dziękuję wszystkim świętym)

Przyjechałem pociągiem z Warszawy

W pokoju już jest on

Kozia bródka

Nieinteligentny wyraz twarzy

Odzywa się, przedstawia

Zrozumiałem, że nazywa się Łukasz, nazwisko jednak podał takim bełkotem,
że nazywam go Ełborodo

W jakim on jest wieku?

Starszy od Kamila Dziembora

Kurwa czemu?

Nwm

Jest w takim wieku, że ma własną córkę

Przy tym ma tak niesamowicie choroszczański vibe

Nie zdziwiłbym się, jakbym go ujrzał na jakimś nagraniu ze Szkolnej

Możecie więc, szanowni panowie, gwoli ilustracji, wyobrazić sobie majora
Suchodolskiego, który nie stoczył się aż tak bardzo

Myślę, że to niezgorsze porównanie

Co prawda nie odbyło się jeszcze wąchanie rozpuchu

Ale przyznam, że las jest tuż za oknem, więc nie wiem czy Ełborodo nie
robi tam sobie czasem wycieczek

Bo gęstość zdecydowanie ma on osiągniętą

Współlokator Łukasz Ełborodo

Wiek, na oko, po 40-tce

Na jego stole, wystawa czasowa

Kubek z Zygzakiem McQueenem

Garnek z ziemniakami

Gazetka z teoriami spiskowymi

Paczka draży-korsarzy

Jak pracuje?

Jako ochroniarz na zmianie

Wychodzi codziennie koło 10:00, wraca o 18:00

Czy ma rodzinę?

No właśnie ma córkę, z którą nie mieszka

Nie pytałem o detale

Podejrzewam, że być może płaci alimenty

Dzwoni do niej codziennie po powrocie z pracy i rozmawia jakiś czas

Nazywa ją Pysią

Gada z nią na różne tematy, przez co słyszę co jakiś czas jakieś losowe
cytaty w stylu:

"Jak skosztujesz raz, to ci zasmakuje przecież

Kup sobie, brzoskwiniowa, malinowa, są teraz nowe smaki

Kto jest uroczy? Karoluś jest uroczy? To nazwij go "skrzat mały"

A któżby inny jak nie ja?"

Jego rutyną jest to, aby po wróceniu do mieszkania jeść dwa posiłki z
rzędu, np. gołąbki i 5 minut potem płatki z mlekiem

Ja nie wiem, on sobie chyba odhacza w ten sposób obiad i kolację, które
traktuje jakby miał je na swojej checkliście

A, jedzenie, które gotuje, trzeba przyznać, wygląda na pszne, wyraźnie
długo tuszone

Zawsze dużo smalczyka scybulko, prawdziwe warmiańskie danie

I nie je takich potraw w kuchni, tylko przynosi je w garnkach do pokoju
i tutaj z nich je

Aby być gotowym na każdą ewentualność, 24 godziny na dobę trzyma na
swoim stole garnek z ziemniakami w wodzie

Co więcej, cały czas chce mi coś wcisnąć, ale nigdy się nie przemogłem,
by spróbować jego przysmaków

"Ty coś jesz w ogóle? Bo w razie czego, to ja ci mogę dać coś"

Ponadto cały czas kaszle, a czasami nuci, albo szepcze coś do siebie

Raz na przykład kompletnie z dupy śpiewał cicho kilka minut Barkę

Ma też swoje wspaniałe przemyślenia zawsze jak spojrzy za okno

"- Pa jak nas zasypało!

Jak się to roztopi to będzie chlapa, ciapa, chłopie!

Będzie niefajnie!

Ty, a do kiedy jeszcze ma być zimno?

- No dopiero się zaczął styczeń, więc jeszcze długo raczej.

- Kurde, te mrozy, to..."

Albo innym razem, budzę się, a on wpatrzony w okno i z takim respektem
do praw natury w głosie mówi cicho:

"Ach... Śniegu kurwa najebało..."

Największy minus?

Strasznie chrapie w nocy

Najgorzej było na początku, zanim się przyzwyczaiłem

Leżę w łóżku o północy, koleś mi chrapie, nie mogę spać

Świadomość tego, że za pięć godzin muszę wstać, żeby zdążyć na basen,
zupełnie mnie przeraża

Kiedy wracam wieczorem po zajęciach wita mnie Ełborodo

"Wstawanie to leje w dupę, nie?

Ale żeś tak uciekł...!

Wstajesz rano chłopie i już cię ni ma jak struś pędziwiatr

Był chłop i nie ma chłopa

A buty wziąłeś? Kurtkę?"

Ale chrapanie to i tak o niebo lepsza rzecz, w porównaniu do traumy,
jaką zapewnił mi Dziembor

Ełborodo jest grzeczny

Coś tam fuknie, coś tam mruknie

Psznie poje, coś pogada

Czasem ma swoje monologi

"Znałem dużo osób po studiach, po prawie, medycynie, wszyscy są teraz na
kasie w biedronce

Studiować to... szkoda czasu

Też miałem iść na studia, ale mówię, nie idę, bo mam lepszą pracę i to
przed studiami

Będę studiował 5 lat no i co mi z tego? Papierek? Bez sensu..."

Czasem podchodzi do mnie i pretensjonalne gapi mi się w laptopa neyowym
sposobem

Nieraz nawet coś skomentuje

"- Co robisz?

- Uczę się do matmy

- To pokaż mi te wykresy...

- Jakie wykresy?

- Aaa, bo ty jedziesz bez wykresów..."

Odchodzi wolno, po czym szepcze pod nosem:

"On jedzie bez wykresów..."

A potem, już głośniej:

"Ale jak to mówią, "ucz się ucz... to klucz"! Nie? Święta racja. Święta
racja..."

Komórkę ma staroszkolną, wygląda jak jakiś Sony Ericsson

Gdy dostaje sms-a, z jego komóry wydobywa się dźwięczny śpiew "tum tum
tum tum, you got mail!"

A na dzwonek ma ustawiony jakiś hardkorowy metal

Raz wchodzę na krzesło naprawić zasłonę, a on:

"Młody, uważaj, bo jesteś na wysokości!"

Czasem rzuci też jakimś tekstem pseudomotywacyjnym przed wyjściem do
pracy typu:

"Ty walcz przede wszystkim człowieku. No to cześć!"

Potem wraca wieczorem i kiedy wchodzi w pokoju uderza się w drzwi

"Ała! Wejście smoka..."

Dostałem też pewnego razu od niego trochę więcej jego osobistego lore'u

"Mam brata starszego o cztery lata. Siedzi taki leń śmierdzący, nic nie
robi... Co takiemu zrobisz, nie? Porobi tydzień, dwa, weźmie wypłatę i
pójdzie pić, kurwa. Nic mu nie poradzisz, kurwa. Taki charakter."

------------------------------------------------

Pewnego razu usłyszałem rozmowę z korytarza, w której Ełborodo kłócił
się o coś z landlordem

Okazało się, że jest niewypłacalny i nie będzie w stanie zapłacić za
kolejny miesiąc

Wyjechał więc

Na pożegnanie wcisnął mi butelkę oleju, pół paczki makaronu, kukurydzę w
puszce i 2 suche bułki, potem wyszedł z mieszkania

Nigdy więcej go już później nie widziałem...
