174

15 lutego 2018, 21:24 (Ignacy)

Autostrada

Ciemne mgławice

Wyziewy pruskich handlarzy opium

Znałem ich

Pięć lat w zawodzie potem płacz i jelenie twarze

Już nie ma nikogo

We wszystkim

Czekaj

Dwie pięty na lodzie malują śmierć niedoczesną w wolnym od abstrakcji
świecie

Nie ma nic

Kucam i nic nie widzę

Krzaki zasłaniają mi jasnożółtą grzywę tęczy

Którą przecież nasze pokolenia od wieków chciały złapać

I zszargać

Rudą brodę Boga

Zasłoniętą codzienną majową jutrzenką

Cuchnącą smrodem zgnilizny rozkładu tysięcy ludzkich ciał

I tylko ciche drżenie w powietrzu

Ukucnij ze mną

Podrżyjmy razem

Cicho

Trzech panów na karuzeli

Kartuzy nabijane w ciepłe od puchowych kołder dopalacze

Drżyj

Nie ma nic, co by mogło cię zbawić

Nie ma zbawienia

Jest pustka

Jest głucha śmierć z niekończącym się echem,

Ciemne mgławice

I wyziewy pruskich handlarzy opium
