89

2 grudnia 2017, 17:53 (Ignacy)

Najlepis przyjaciele (z interpretacją ks. Protisty)

Łudi i buzz astral

Najlepsi przyjaciele

Nie ma ich tak wiele

Nie ma na świecie takich dwóch

Jak łudi i jego druh

Wiersz pt "Najlepis przyjaciele" jest doprawdy znakomitym wierszem.
Trudno znaleźć równie głęboki utwór w całej Bibliotece Wieży Babel. To
co właśnie powiedziałem na pewno nie lada Państwo zdziwiło. Przecież ten
wiersz wygląda jak banalny wierszyk dla małoletnich fanów bajek wytwórni
Disneya. Dlaczego więc moje zdanie o nim jest takie dobre? Otóż dla
tego, że jest przeznaczony tylko dla inteligentnych ludzi, potrafiących
umiejętnie go zinterpretować, nie dla głupiego plebsu. Może więc to co
teraz robię jest naruszeniem woli poety; może wolałby on, by nikt
niepowołany nie został wtajemniczony. Aczkolwiek, od dwudziestu lat
przewraca się on w grobie, więc nikt na mnie FBI nie naśle. Przejdźmy
więc do sedna. "Łudi" napisany jest tu onomatopeicznie, co jeszcze
bardziej utrudnia interpretację. Jednak mój zespół (w tym miejscu
szczególnie dziękuję ks. Jerzemu Nibynóżce) odkrył co się za tym kryje i
ustalił, że pochodzi to od angielskiego słowa "Woody". Tłumacząc na
polski, wiemy, że to "Drewniak". A jakie żywe zwierzę wygląda jak
drewno? Oczywiście jest to patyczak, liche i kruche zwierzę. Przejdźmy
dalej, do "Buzza Astrala". "Buzz" to dźwięk, który wydaje angielska (ew.
Amerykańska) pszczoła, a "Astral" nawiązuje do kosmosu. Mamy więc
"Kosmiczną pszczołę". Pszczoła to miłe zwierzę, które jednak, jeśli się
je zdenerwuje, potrafi użądlić. A jaki boski byt potrafi wymierzyć
sprawiedliwość? Rzecz jasna jest to Jeden Bóg w Trójcy Zawarty.

Mamy więc teraz taki wiersz:

Ktoś lichy i kruchy i Jeden Bóg w Trójcy Zawarty

Najlepsi przyjaciele

Nie ma ich tak wiele

Nie ma na świecie takich dwóch

Jak Ktoś lichy i kruchy i jego druh

Teraz możemy zauważyć wyraźnie cały misternie ukryty sens tego wiersza.
Bóg pokazany jest tutaj jako ktoś, kto przyjaźni się i wspiera choćby i
najlichsze stworzenie. Ukazuje się tu jego miłosierdzie. Tak więc
prawdziwym przesłaniem utworu jest to, że Bóg kocha każde ze swoich
dzieci, choćby było nawet najbardziej upośledzone, albo było największym
grzesznikiem. Myślę, że głównymi adresatami są tutaj ateiści. Poeta chce
pokazać im, że mimo tego iż zboczyli z drogi do nieba, Bóg dalej ich
kocha, więc niech lepiej wrócą do niego bo zacznie "żądlić ich ("Buzz").
Więc jeśli, drogi czytelniku, jesteś ateistą, to lepiej przestań. Bóg
cię kocha. Spełniaj jego misterium.

Ksiądz Tomasz Protista
